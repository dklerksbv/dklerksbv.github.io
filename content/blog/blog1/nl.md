#### Waarom Mindfulness?

The key to enjoying the extraordinary benefits of mindfulness meditation is the practice of everyday mindfulness – that is, showing up for your life and enjoying the moment. 
	Stephan Bodian.

In deze introductie-serie van Zitten met Jezelf leg ik in 5 blogs uit wat de methode van Zitten met Jezelf inhoud en hoe die op een simpele, maar effectieve manier voor meer zelfinzicht en voldoening kan zorgen.

We beginnen bij het begin. Wat is mindfulness? De quote zegt het eigenlijk perfect: Mindfulness is niks anders dan komen opdagen bij de voorstelling van ons leven, in andere woorden: aanwezig zijn. En dat is het. Niks meer, niks minder. Veel gebruikte synoniemen zijn opmerken, waarnemen en ervaren. Tot nu toe simpel toch? Daar verschuilt zich ook al een van de beloofde effecten: Bewust zijn van de orde van de dag. Je creëert hiermee een keuzemoment waardoor je je geluk kan optimaliseren: Verander aan dit moment wat je kan veranderen, accepteer wat je niet kan veranderen en herken het verschil tussen beiden  <sup class="footnote-ref"><a href="#bggn2" id="bggnref1">[1]</a></sup>. 

Alle momenten dat je niet mindful bent neemt de automatische piloot het van je over. En die functioneert helaas niet zo best als het gaat om het optimaliseren van ons geluk. De automatische piloot heeft als taak om al onze ervaringen te beoordelen in 'goed', 'fout', of 'neutraal'. Het gevolg is automatisch handelen: prettige ervaringen worden opgezocht, onprettige ervaringen vermeden en neutrale ervaringen genegeerd. Daarmee versterkt de automatische piloot je kansen om te overleven. Het is onmisbaar in levensbedreigende situaties, maar tijdens veel andere momenten van ons leven interpreteert het de situatie totaal verkeerd: Situaties die ons geluk kunnen vergroten worden vermeden omdat ze gepaard gaan met onprettige ervaringen (bijv. sporten, gezond eten, voor jezelf opkomen, uit je comfortzone gaan etc.), en situaties die ons geluk verkleinen worden opgezocht omdat ze gepaard gaan met prettige ervaringen (bijv. overmatig alcohol, drugs, netflix, reddit, social media, werk etc.). Niet minder belangrijk worden neutrale ervaringen genegeerd waardoor je een vertekend beeld kan krijgen van de realiteit. De brandstof van de automatische piloot zijn de dieperliggende angsten. Want: hoe angstiger je bent, hoe sterker je overlevingssysteem en hoe meer je geleefd zal worden door de automatische piloot. Mindfulness maakt ons bewust van dit patroon waardoor je de automatische piloot voor kan zijn. 

Maar mindfulness kun je niet forceren, hoe graag je dat ook zou willen. Hoe eerder je dat accepteert, hoe minder frustratie je zal hebben tijdens je meditaties. Onthoud dit goed, want dit is waardoor de meeste beginners (en ook vaak ervaren mediteerders trouwens) tegen problemen aanlopen. Wat je wel kan doen is de juiste situatie creëren waarin mindfulness kan ontstaan. Deze introductie-serie is bedoeld om jou hierbij te ondersteunen. Het uitgangspunt is: Hoe makkelijker en effectiever je meditaties, hoe vaker je gaat zitten met jezelf en hoe groter het belonende effect op de rest van je leven. In de volgende blog leg ik uit hoe je kan mediteren en introduceer ik 3 dingen die je absoluut wilt weten voordat je eraan begint.

<section class="footnotes">
  <ol class="footnotes-list">
    <li id="bggn1" class="footnote-item">
      <p class="footnote-item">
        Gebaseerd op de Serenity Prayer: "May I have the serenity to accept the things I cannot change, the courage to change the things I can, and the wisdom to know the difference"  </sup><a href="#bggnref1" class="footnote-backref">↩</a>
      </p>
    </li>
  </ol>
</section>

