#### De Mindfulness Cheatsheet

Mindfulness is een gewilde staat van zijn waar we het liefste de hele dag in willen verkeren. Het is echter een gegeven dat de automatische piloot en de staat van mindfulness zich telkens zullen afwisselen. Het ene moment ben je helder bewust, en het andere moment weer volledig afgedwaald. En dat gebeurt iedereen, ongeacht de hoeveelheid meditatie ervaring. Het kan daarom averechts werken om te streven naar eindeloze mindfulness (vaak in de literatuur met 'verlichting' aangeduid). Begrijpen hoe mindfulness werkt en hoe je dit kan optimaliseren, is iets wat daarentegen heel nuttig kan zijn. Anders dan de beginner, weet de ervaren mediteerder (wellicht intuitief) wanneer gedachten beginnen af te dwalen en wat voor technieken kunnen werken om de geest weer helder te krijgen. Tegelijkertijd geld dat wanneer er teveel nadruk ligt op techniek, meditaties star en kil kunnen gaan aanvoelen. Het gaat dus om de balans tussen inspanning (technieken inzetten voor meer controle) en ontspanning (loslaten van controle). Om dit beter te begrijpen heb ik de Mindfulness Cheatsheet in het leven geroepen.

De Mindfulness Cheatsheet is een leiddraad die je kan helpen om beter te beseffen welke technieken je wanneer inzet. Maar elk mens werkt anders. Laat daarom je eigen ervaring, intuitie en inzicht zwaarder wegen dan de informatie uit deze blog. In andere woorden, als je twijfelt: doe dan wat goed voelt, ookal staat dit misschien haaks op wat ik aanraad.

In de vorige blog vertelde ik over de Window of Mindfulness en legde ik dit model uitgebreid uit. Vanuit die theorie gaan we verder. Kijk nu eens naar het plaatje bij deze blog. Ook hier zie je de indeling van rood, blauw en oranje, passend bij respectievelijk (subtiele) overprikkeling, (subtiele) onderprikkeling en de Window of Mindfulness. Is je geest eerder overprikkeld, kies dan een techniek gericht op ontspanning (beschreven in het rode deel van de Cheatsheet). Is je geest eerder onderprikkeld, kies dan een techniek gericht op activering (beschreven bij het blauwe gedeelte). Wanneer het gelukt is om de geest min of meer te grounden (te herkennen aan een staat van enigszinds stabiele mindfulness en weinig afleiding), kies dan een 'techniek' beschreven in het oranje gedeelte van de cheatsheet. 

Je zult merken dat sommige technieken makkelijk toe te passen zijn en dat anderen nog wat extra uitleg of oefening nodig hebben. In het algemeen geldt: Probeer de prikkels die binnenkomen te matchen met je huidige prikkelstaat: Als je eerder onderprikkelt bent, begin je met een prikkel-arme meditatie en bouw je daarna steeds meer prikkels op. Als je eerder overprikkelt bent, begin je met een prikkel-rijke meditatie en bouw je daarna steeds meer prikkels af. 

Alles wat ik tot nu toe heb uitgelegd is simpelweg samen te vatten in het volgende stappenplan: 
1) Vraag jezelf af: ben ik momenteel eerder overprikkeld, onderprikkeld of er tussenin/mindful
2) Zet vervolgens een bijpassende techniek in als interventie (zie ook schema B, blog 2).
 
Hoe meer je hiermee oefent, hoe makkelijker deze stappen voor je worden. Op begeven moment kun je zelfs merken dat je systeem zichzelf automatisch zal gaan grounden wanneer de situatie er om vraagt, of je nu aan het mediteren bent of niet. Op dat moment wordt de Mindfulness Cheatsheet overbodig en je meditaties worden zo simpel als fietsen. Het vergt wat tijd maar de beloning is onverstelbaar groot: Flexibel en bewust om kunnen gaan met de uitdagingen van het leven.

In de volgende en laatste blog van deze introductie-serie leg ik uit waarom controle loslaten de way to go is wanneer je je binnen de Window of Mindfulness bevind. Ik vertel je hoe je dat precies kan doen en wat voor resultaten je kan verwachten. 


## Bijlage: Lijst met bewegingsoefeningen
Spiergroepen aanspannen: Tijdens en na afloop voelen wat het effect is van de aanspanning:
- Schouders omhoog trekken naar nek
- Vuisten gebald maken
- Voeten opkrullen
- Op tenen gaan staan

Wandelen.
- Slow-motion: Ben je overprikkeld begin dan met snel-wandelen en vertraag dan beetje bij beetje je pas tot je in slow-motion wandelt.
- Snel-wandelen: Ben je onderprikkeld begin dan met slow-motion wandelen en versnel je pas beetje bij beetje tot je enigszinds snel wandelt

Ademhaling en beweging:
- Ogen meebewegen met ademhaling (In: ogen naar boven & uit: ogen naar beneden of In: Ogen open & uit: Ogen dicht)
- Buik meebewegen met ademhaling (In: buik naar buiten duwen & uit: buik naar binnen trekken)
- Voeten meebewegen met ademhaling (In: Op je tenen staan & uit: op je voeten)
- Handen meebewegen met ademhaling (In: Handen uitstrekken omhoog & uit: handen ontspannen langs lichaam)

Bij hoge ontregeling: Ga naar een plek waar je je veilig voelt (bijv. Slaapkamer)
- 5 dingen. Kijk om je heen met ogen open en vind 5 dingen in de ruimte die dezelfde kleur hebben. Als je dat hebt gevonden luister je aandachtig en probeer je 3 verschillende geluiden te onderscheiden van elkaar. Welke geluidsbron komen ze vandaan denk je? Als dat oke voor je voelt maak je tot slot contact met je lichaam. Probeer 1 neutraal/prettig lichamelijk gevoel te voelen in je lichaam (negeer de negatieve gevoelens tot je helemaal geground bent). 
- Wijsvinger. Gebruik de wijsvinger van je ene hand om deze langs de 5 vingers van de andere hand te bewegen. Volg de omlijning van de hand van duim tot pink en weer terug. Herhaal de cyclus zo vaak als nodig. Telkens begin je onderaan een vinger, beweeg je tot de top van de vinger en ga je dan weer naar beneden. Beweeg je wijsvinger op het tempo van ademhaling (in: wijsvinger omhoog richting top, uit: wijsvinger omlaag richting onderkant). Concenteer je op zowel het tempo van de ademhaling, als op het gevoel van je wijsvinger langs de andere vingers, en als op het zien van de bewegingen. Pas de snelheid van je wijsvinger aan (snelheid ademhaling dus) op basis van de prikkelstaat.
- Temperatuur-meten. Neem een douch. Als je onder de douchstraal staat probeer je goed te voelen hoe de temperatuur van de douch matcht met jou lichamelijke behoeftes. Wilt je lichaam warmer of kouder? Beweeg de douchkraam zo langzaam als je kan (in slow-motion) de kant op dat je lichaam wilt. Probeer elke verandering in temperatuur te volgen met je aandacht. Als je de perfecte temperatuur gevonden hebt maar je nog niet goed genoeg geground bent kan je nog wat heen en weer gaan met minimale temperatuurverschillen. Blijf goed voelen wat voor water temperatuur je lichaam graag zou willen.

If all else fails: 
- Stop met mindfulness/meditatie, zoek afleiding, schrijf je gedachten op of ga het gesprek aan.
