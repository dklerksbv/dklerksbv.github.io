Ik ben psycholoog, coach en mindfulness trainer; muzikant, mediteerder en reiziger; liefhebbende partner en bonusvader van een kat; oprichter van Zitten met Jezelf en...
Tja, dit zijn eigenlijk ook maar gedachten. Die poog ik de laatste tijd wat meer los te laten. Interessanter voor jou is mijn ervaring op het gebied van coaching.

Sinds 2016 help ik mensen om van hun verslaving af te komen in de specialistische GGZ. En dan kom je veel verschillende type mensen tegen, met elk een unieke verzameling van problemen. En wat blijkt, is dat al deze symptomen onderdeel zijn van een groter probleem, namelijk het niet goed met jezelf kunnen omgaan.  De één werkt zich te pletter, de ander zit teveel op zijn smartphone en weer een ander stoort zich in onhandige relaties. Het goede nieuws is dat iedereen kan leren hoe je gelukkig kan zijn met jezelf. Mijn visie op mentale gezondheid is optimistisch, holistisch en transdiagnostisch <sup class="footnote-ref"><a href="#bgfn2" id="bgfnref1">[1]</a></sup>. Ik ben opgeleid in de wetenschappelijke traditie middels de universitaire studie klinische psychologie (MSc), aanvullende opleidingen (HBO+ mindfulness trainer en WO cognitieve gedragstherapie: basis geaccrediteerd, niet geregistreerd) en uitgebreide werkervaring binnen de TOP GGZ instelling waar ik hiernaast werk. Het onderzoeken van problemen met de empirische cyclus en deze pogen op te lossen middels [Evidenced-Based behandeling](https://dklerksbv.github.io/mindfulness.html?lang=nl#mindfulness) is mij dus niet onbekend. 

Door mijn eigen zoektocht naar geluk ben ik verschillende paden gaan bewandelen. Ik ben gaan experimenteren met verschillende liefdesrelaties (poly en kink) en heb mijn partners mogen ervaren als spiegels voor zelfontwikkeling. Tot de dag van vandaag geniet ik nog volop van de liefdevolle en leerzame interacties die ik met hen mag hebben. Hiernaast ben ik dagelijks gaan mediteren en ben ik veel gaan reizen. Ik heb in Nederland, België, Maleisië, Thailand, India en Tibet <sup class="footnote-ref"><a href="#bgfn3" id="bgfnref2">[2]</a></sup> verschillende soorten retraites gedaan waar ik in aanraking ben gekomen met fascinerende filosofieën en spirituele tradities. Een deel van wat ik tegenkwam, vond ik zweverig of zelfs klinkklare onzin. Maar de rest bleek onverwachts overeen te komen met onze wetenschappelijke manier van kijken! Ik heb deze kennis samen laten komen met de kennis vanuit mijn psychologisch vakgebied en uitgewerkt tot een simpele en effectieve [methode](https://dklerksbv.github.io/blog.html?lang=nl)). Ik heb deze methode op mezelf toegepast en gevonden wat ik zocht: een simpel pad om gelukkig te zijn. Ik ben er van overtuigd dat deze methode ook jou kan helpen met je hulpvraag. Mocht er nu een kritische stem in je opkomen is dat hartstikke mooi! Kijk zelf maar of de dingen die ik aandraag wel kloppen. Test het uit. Experimenteer. 




<section class="footnotes">
  <ol class="footnotes-list">
    <li id="bgfn1" class="footnote-item">
      <p class="footnote-item">
        Transdiagnostisch houdt in dat ik mij richt op patronen onderliggend aan diagnoses en symptomen. Ik stel liever geen diagnoses omdat deze soms meer problemen met zich meebrengen dan oplossingen. Als jij echter zelf een hulpvraag hebt voor diagnostiek denk ik graag met je mee </sup><a href="#bgfnref1" class="footnote-backref">↩</a>
      </p>
    </li>
    <li id="bgfn2" class="footnote-item">
      <p class="footnote-item">
        McLeod Ganj officieel in het Indiase gedeelte van de Himalaya, in praktijk het verblijf van de Tibetaanse regering in ballingschap, de Dalai Lama en duizenden Tibetaanse monniken</sup><a href="#bgfnref2" class="footnote-backref">↩</a>
      </p>
    </li>
  </ol>
</section>
